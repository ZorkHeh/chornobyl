--1--
24 лютого війська окупантів із території Білорусі увійшли до Зони Чорнобильської АЕС. Нацгвардійці, що охороняють сховище небезпечних радіоактивних відходів, чинили опір.У другій половині дня українська влада оголосила, що однією з цілей російського наступу стало захоплення Чорнобильської зони відчуження. До кінця дня Україна оголосила про втрату контролю над Прип'яттю та Чорнобилем. Також під час бойових дій артилерійським вогнем було пошкоджено місця зберігання радіоактивних відходів, що призвело до підвищення радіоактивності.

--2--
З того часу персонал станції працював майже без ротації, окупанти утримували працівників у заручниках. Хоч активних бойових дій на території Чорнобильського заповідника та загалом зони відчуження не було, росіяни «відзначилися» тим, що рили окопи та жили в них протягом кількох тижнів, вдихаючи і назбируючи на шкірі радіоактивні елементи. Крім того під час перебування в Чорнобильській зоні військові рф значно попсували рельєф місцевості. Будували інженерні споруди, копали позиції у вузьких місцях, де перехрестя чи мости. Переміщали велику кількість ґрунту, створюючи позиції як для важкої техніки, так і для піхоти. У якості інженерних загороджень росіяни використовували габіони — великі ємкості, які наповнювали піском або ґрунтом. Їх було багато на території зони відчуження та в Київській області. Як наслідок – утворився глибокий кар’єр, який також негативно впливає на природу, особливо в межах Чорнобильського заповідника. 

Російсіяни рили окопи, підіймаючи у повітря радіаційний пил. Також вони окопались у найнебезпечнішому Рудому лісі. 

--3--
26 лютого російська армія імітувала повітряні бої над Чорнобильською зоною — йде підготовка фейкових провокаційних новин для світових ЗМІ, ніби Україна обстрілює окупантів у Чорнобилі над небезпечними об'єктами

--4--
9 березня українська компанія-оператор атомних електростанцій «Енергоатом» поінформувала МАГАТЕ про те, що на ЧАЕС відключено електропостачання, яке використовується, зокрема, для охолодження відпрацьованого палива. В агентстві, однак, пояснили: «МАГАТЕ вважає, що теплове навантаження басейну, в якому зберігається відпрацьоване паливо, і обсяг рідини, що охолоджує, достатні для ефективного відведення тепла без електропостачання».

--5--
У березні 2022 року на заході Чорнобильської зони відчуження розпочалися локальні пожежі. Завдяки «господарюванню» окупантів, у середині березня у пожежі згоріло близько 14 тисяч гектарів території заповідника. Пожежа зачепила частково лісові, частково відкриті ділянки.


--6--
31 березня «Енергоатом» проінформував, що окупанти збираються покинути Чорнобильську АЕС та її місто-супутник Славутич. Перед відходом вони пограбували станцію та інші будівлі на території і вже двома колонами вирушили в бік українського кордону з Республікою Білорусь. Про наміри покинути ЧАЕС загарбники зранку того ж дня повідомили українському персоналу станції. 3 квітня, за заявою «Енергоатом», російські війська залишили територію станції та прилегле місто Прип'ять; того ж дня місто зайняли сили ЗСУ.


--7--
Через два місяці, вже в травні, відбулася інша масштабна пожежа, яку ми не змогли ефективно здолати через те, що територія була замінована... У перший день машина рятувальників наїхала на протитанкову міну. Техніка вийшла з ладу, а екіпаж отримав поранення. 



--8--
Державна інспекція ядерного регулювання України зафіксувала 20-кратне збільшення рівня гамма-випромінювання в районі 24 лютого: показання місцевих станцій моніторингу збільшилися з 3 до 65 мікрозівертів на годину. Це швидше за все викликано тим, що військова техніка, що проходила зоною відчуження, підняла в повітря забруднений пил, що осів на землі. 